<!DOCTYPE html>
<HTML>
<HEAD>
<link rel="stylesheet" type="text/css" href="style.css">
<meta charset="utf-8">
<title>Strona o mojej pasji - Żeglarstwie; instruktor</title>

</HEAD>

<body>
<H1>Moja strona o żeglarstwie; instruktor</H1>	

<p>
Czytaliście o mojej historii? Jeśli nie, to przeczytajcie 
<a href="historia.html">
tutaj
</a>
, bo bez tego nie będziecie wiedzieć o co chodzi..
</p>
<p>
SKŻ przestał organizować obozy szkoleniowe na śródlądziu. Chyba nikomu się nie chciało, a może nie rozumieli o co chodzi? Na szczęście jak to mówią w przyrodzie nic nie ginie.
</p>
<p>
Jest połowa lat 90'tych. Zaczyna się wysyp firm różnego typu. Niektórzy zdają sobie sprawę jaki mają potencjał i doświadczenie związane z organizacją obozów żeglarskich.
</p>
<p>
Powstaje firma 
<a href="http://www.kliwer.com.pl">Kliwer</a>
. Dostaję propozycję - przyjedź na obóz, poszkolisz, będziesz miał wakacje i dużo satysfakcji z uczenia innych.
</p>
<p>
Długo nie myślałem. To rewelacyjnie, że mogę przekazać swoją wiedzę innym. A może przy tym czegoś nowego się nauczę?
</p>
<p>
Pojechałem. To jednak nie takie proste. Niby coś wiem, ale widzę, że nie do końca. Nie poddaję się i próbuję. Kursanci zachwyceni. To chyba o to chodzi. Nie trzeba wiedzieć wszystkiego. Można trochę się douczyć, ale nie wolno nikogo oszukiwać, że się wie. Lepiej powiedzieć, że sprawdzę. To działa. Nikt nie ma pretensji, że nie wiem wszystkiego. Uczę się coraz więcej. To zaskakujące. Przecież to ja miałem uczyć innych. Na szczęście uczę się razem z kursantami - oni podstaw, a ja szlifuję swoją wiedzę. Mogę wreszcie zgłębić tajniki żeglowania.
</p>
<p>
Egzamin. Nie mój - kursantów. Denerwuję się jakbym stał przed plutonem egzekucyjnym. Przecież to nie ja zdaję... To kursanci. Co będzie jak ktoś nie zda? To znaczy, że jednak jestem za słaby, nie nadaję się?
</p>
<p>
To nie tak. Ja nauczyłem ich tego co powinienem. To oni teraz mają egzamin i to oni muszą się wykazać. Załapali albo nie. Nic już nie poradzę.
</p>
<p></p>
<p>ZDALI!!!</p>
<p>WSZYSCY z mojej wachty!</p>
<p>
Nigdy wcześniej nie czułem takiej satysfakcji. Nauczyłem zupełnie "zielonych" ludzi żeglować. I teraz będą mogli sami pływać. I nie zrobią nikomu krzywdy. Wiem, bo sam ich nauczyłem. Jestem dumny.
</p>
<p>
To chyba jest narkotyk. Jak można tracić 3 tygodnie urlopu, żeby pojechać i ciężko pracować? Zamiast odpocząć gdzieś na plaży. Męczyć się i uczyć innych trudnej sztuki żeglowania.
</p>
<p>
To jest ogromny wysiłek, ale co dziwne po zakończeniu człowiek czuje się jak nowonarodzony. 3 sezony poświęcone na szkolenie młodych adeptów sztuki żeglowania. I co najdziwniejsze wszyscy zdali pozytywnie egzamin.
</p>
<p>
Po trzech latach dostałem nowe zadanie. Rejs. Po Mazurach. Jako kierownik. 2 tygodnie. Pod moim kierownictwem.
</p>
<p>
Nie wiem czy sobie poradzę. Na szczęście mam wśród kadry dobrych znajomych. Jest też moja dziewczyna. Będzie fajnie.
</p>
<p>
I było. Niesamowite. To się da zrobić. Nie jest łatwo, ale wykonalne. Wszyscy zdrowi i zadowoleni wrócili do domów. Mieli fajne wakacje. Może kadra mniej zadowolona, bo musieli intensywnie pracować, ale przecież wiedzieli na co się piszą.
</p>
<p>
Koniec przygody ze szkoleniem. Na 18 lat.
</p>
<p>
Myślałem, że do tego nie wrócę - więcej obowiązków w pracy, rodzina. Życie jednak nie rozpieszcza. Nie myślałem, że będę ciężko chory, że stracę z tego powodu swoją pracę, że nie będzie mnie stać na zapewnienie dzieciom wakacji.
</p>
<p>
Spróbuję w 
<a href="http://www.kliwer.com.pl">Kliwrze</a>
, bo obiecałem dzieciom, że pojadą na obóz żeglarski. Będę się musiał zapożyczyć, ale może dostanę chociaż jakąś zniżkę dla moich dzieci.
</p>
<p>
Jednak ludzie są niesamowici.
</p>
<p>
Chcesz wysłać dzieci na obóz - to pojedź jako kadra. A i żona też niech pojedzie. To każde zapracuje na obóz dla jednego dziecka.
</p>
<p>
To niesłychane. Jeszcze mnie chcą? Przecież jestem prawie starym dziadkiem. Czy podołam? Czy mogę ich zawieść? Trudno. Trzeba chwytać się tego, czego można. Jedziemy.
</p>
<p>
I stało się. Jesteśmy kadrą. To dziwne po tylu latach. Ciekawe, czy dam radę, czy coś jeszcze pamiętam. KWŻ jest niesamowita. Wierzy w nas i nie daje po sobie poznać, że możemy nie dać rady. My też nie poddajemy się. I dobrze. Wcale nie jest tak źle. Dzieci są fantastyczne. Inteligentne, łapią wszystko w lot. Słuchają i uczą się. Wychodzi. Nam też. Zmęczeni jesteśmy bardzo, ale to w niczym nie przeszkadza.
</p>
<p>
Nie poddajemy się. Kierowniczka już jest spokojna - dadzą radę. My też. Do końca.
</p>
<p>
Niespodzianka!
</p>
<p>
Moja córka zdała egzamin. Jest żeglarzem. To wspaniałe uczucie. Pojechała na obóz z myślą, że nie będzie zdawać egzaminu, tylko się pouczy, ale spodobało się jej.
</p>
<p>
Znowu jestem dumny.
</p>
<p>
Pewnie pojadę w następnym roku. To jest cudowne.
</p>
<p></p>
<p><a href="historia.html">Historia</a> <a href="rodzinnie.html">Rodzinnie</a></p>
<p><a href="index.html">Powrót</a></p>
</body>
</html>