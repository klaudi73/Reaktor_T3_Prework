<!DOCTYPE html>
<HTML>
<HEAD>
<link rel="stylesheet" type="text/css" href="style.css">
<meta charset="utf-8">
<title>Strona o mojej pasji - Żeglarstwie; historia</title>

</HEAD>

<body>
<H1>Moja strona o żeglarstwie; historia</H1>	

<p>
Moja historia żeglarska rozpoczęła się dzięki moim rodzicom. Dorastałem w czasach "słusznie minionych" i wtedy o wakacjach decydowało to, gdzie pracowali rodzice, ponieważ tylko zakłady pracy dysponowały ośrodkami wczasowymi. Nie było właściwie prywatnych hoteli czy pensjonatów lub firm organizujących wakacje dla dzieci i młodzieży, a jeśli były, to było ich niewiele i nie dawały dużego wyboru.
</p>
<p>
Zakład pracy moich rodziców organizował obozy żeglarskie dla młodzieży licealnej. Pierwszy obóz na który pojechałem organizowany był we współpracy z biurem Juwentur, ponieważ tylko tak można było zorganizować obóz poza granicami Polski. Obóz odbywał się na Węgrzech nad jeziorem Balaton.
 </p>
<p>
Pływaliśmy i mieszkaliśmy na łódkach typu Venus w pięcioosobowych wachtach ze sternikiem. Nie wiem jak się tam wszyscy mieściliśmy, choć na tamte czasy te łódki były szczytem marzeń.
</p>
<p>
Pogoda była piękna, jezioro fantastycznie ciepłe, atmosfera obozu wyśmienita.
</p>
<p>
Mimo tak sprzyjających warunków chyba nic z tego żeglarstwa nie zrozumiałem, w każdym razie nie byłem zachwycony pływaniem na łódkach z żaglem.
</p>
<p>
Następne wakacje organizował ten sam zakład pracy rodziców, więc siłą rzeczy wylądowałem na obozie żeglarskim.
</p>
<p>
Tym razem pojechałem do Czaplinka nad jezioro Drawsko, gdzie znajdował się zakładowy ośrodek wczasowy.
</p>
<p>
Obóz był stacjonarny - mieszkaliśmy w "pawilonach", a pływaliśmy na łódkach typu Omega.
</p>
<p>
Na początku nie było łatwo, ale po pewnym czasie zacząłem rozumieć o co chodzi z tym żeglowaniem.
</p>
<p>
Pod koniec obozu nawet coś mi zaczęło wychodzić i chyba wtedy złapałem bakcyla.
</p>
<p>
Po zakończeniu wakacji zapisałem się na kurs żeglarski pozwalający na zdobycie patentu żeglarza jachtowego i chodziłem na zajęcia aż do następnych wakacji.
</p>
<p>
Na tych zajęciach głównie chodziło o nieodpłatny wysiłek na rzecz klubu żeglarskiego, który organizował obóz. Praca ta polegała na pomocy przy odnawianiu łódek, które były własnością klubu. Można było poznać budowę jachtów w praktyce, bo należało zajrzeć w każdy najgłębszy zakamarek łódki.
</p>
<p>
Wreszcie nastał czas obozu. Nie mogłem się go doczekać. To nie był obóz organizowany przez zakład pracy, to był obóz organizowany przez klub studencki AKŻ AZS i wyglądał zupełnie inaczej.
</p>
<p>
Ciężka praca była cały czas. Trzy tygodnie obciążenia ciała i umysłu - poza pracami związanymi z funkcjonowaniem obozu, nauką żeglowania, trzeba było jeszcze znaleźć czas na naukę teorii, której nie było mało (a tak mi się przynajmniej wtedy wydawało).
</p>
<p>
Nigdy wcześniej nie dostałem takiego wycisku, ale opłaciło się. Egzamin zdałem jako jeden z lepszych i od tej pory mogłem sam wypożyczyć jacht...
</p>
<p></p>
<p>
Zapaliłem się bardzo do tego sportu. Zaraziłem nawet kilka osób w liceum i bardzo chętnie jeździliśmy nad Zegrze, aby chociaż jeden dzień w tygodniu pożeglować.
</p>
<p>
To jednak było za mało.
<p>
<p>
Chciałem czegoś więcej. Niestety matura i początek studiów nie sprzyjały realizacji moich planów.
</p>
<p>
Na szczęście jestem uparty. Na Politechnice Warszawskiej działał 
<a href="http://www.skz.pw.edu.pl/">SKŻ (Studencki Klub Żeglarski)</a>.
 Oczywiście zapisałem się na kurs na sternika jachtowego. Tutaj prace bosmańskie nie były już takie trudne - czasy się zmieniły - wystarczyło rozwiesić kilkanaście plakatów reklamujących obóz żeglarski.
</p>
<p>
Za to zajęcia teoretyczne były bardzo interesujące. Doświadczeni ludzie opowiadali o różnych zagadnieniach, wplatając co i rusz opowieści żeglarskie. To na pewno była moja bajka.
</p>
<p>
Z niecierpliwością czekałem na rozpoczęcie obozu.
</p>
<p>
I zaczęło się. Tym razem już wiedziałem jaki jest wycisk na obozie i nie dałem się tak łatwo. Szkolenie było fantastyczne. Tutaj wszyscy mieli jakieś pojęcie o żeglowaniu i wszystko szło błyskawicznie. Szkoliliśmy się na DZ-cie "Romeya II". DZ-ta to wspaniała łódka. Potrzebowała tylko silnego wiatru. Przy sprawnej załodze mimo olbrzymiego ciężaru pływaliśmy naprawdę szybko.
</p>
<p>
Obóz miał cudowną atmosferę. Ludzie, którzy go prowadzili dobrze wiedzieli co robią. Uczyliśmy się nie tylko żeglować, ale również gotować, bo żeglarz musi dobrze zjeść ;-), ale też współpracować ze sobą i przewidywać co zrobią inni.
</p>
<p>
Egzamin nie był łatwy, ale zdałem bez mrugnięcia okiem. Teraz mogę pływać po Śródlądziu czymkolwiek co ma żagle.
</p>
<p></p>
<p>To niesamowite...</p>
<p></p>
<p><a href="instruktor.html">Instruktor</a> <a href="rodzinnie.html">Rodzinnie</a></p>
<p><a href="index.html">Powrót</a></p>
</body>
</html>
