<!DOCTYPE html>
<HTML>
<HEAD>
<link rel="stylesheet" type="text/css" href="style.css">
<meta charset="utf-8">
<title>Strona o mojej pasji - Żeglarstwie; rodzinnie</title>

</HEAD>

<body>
<H1>Moja strona o żeglarstwie; rodzinnie</H1>	

<p>
To jest niemożliwe. Jak to zrobić, żeby się dobrze bawić i jednocześnie spotkać osobę z którą chce się być do końca świata? To pewnie jakaś bajka, ale przynajmniej moja. Tak to się zdarza w środowisku żeglarskim, że przy okazji realizowania swojego hobby trafiamy na kogoś wyjątkowego. Kiedyś martwiłem się jak to będzie, jak poznam dziewczynę i ona nie będzie podzielać mojej pasji, na szczęście trafiłem na osobę która też nie potrafi bez tego żyć.
</p>
<p>
Zakochaliśmy się, popływaliśmy razem i założyliśmy rodzinę. Dwoje dzieci to nie przelewki. Z małymi dziećmi we dwójkę ryzykownie byłoby żeglować. Może na króciutki rejs można się wybrać - parę godzin, ale nie więcej. Są ludzie, którzy się nie przejmują, ale nie wiem co by się stało w przypadku poważnych kłopotów z żywiołem. A wody i wiatru nie należy lekceważyć.
</p>
<p>
Musieliśmy wytrzymać bez naszej pasji... ale przynajmniej spędziliśmy kilka sezonów wakacyjnych nad Śniardwami.
</p>
<p>
Na szczęście dzieci szybko rosną i stwierdziliśmy, że dłużej nie damy rady siedzieć na brzegu. Podjęliśmy decyzję, że wracamy na wodę. Z całą rodziną.
</p>
<p>
To było ciekawe przeżycie. Męczące dla dzieci podczas żeglowania, dla nas męczące na lądzie. Za to dzieciom się podobało. Las, jezioro, czasem fajny port, wakacje urozmaicone jak tylko się da.
</p>
<p>
W kolejnych sezonach nie było już możliwości, abyśmy nie żeglowali. Dzieci nie chciały słyszeć o innych wakacjach, chociaż na jachcie nie było dla nich najfajniej, ale po zakończeniu żeglowania zaczynało się dziać. Nowe znajomości, łowienie ryb i żab, ogniska, śpiewanie szant, wycieczki do lasu, poznawanie przyrody, pływanie do woli... tylko dni były za krótkie - 24 godziny to za mało, a 2 tygodnie to jednak krótko na tyle przygód.
</p>
<p>
Żeglowanie ma wiele przejawów, nie ważne czy z kumplami, samemu, czy z rodziną. Jest ono naprawdę WSPANIAŁE!
</p> 
<p></p>
<p><a href="historia.html">Historia</a> <a href="instruktor.html">Instruktor</a></p>
<p><a href="index.html">Powrót</a></p>
</body>
</html>